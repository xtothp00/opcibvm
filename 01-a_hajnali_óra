Üdvözlégy Mária stb.

V. Most én ajkaim vigan hirdessétek.
F. Dicséretét és méltóságát a boldogságos Szűznek.
V. Asszonyunk! figyelmezz segítségemre.
F. Oltalmazz engem hatalmas ellenségim kezétől.
V. Dicsőség (kereszt) az Atyának és Fiunak (kereszt) és Szentléleknek (kereszt).
F. Miképpen kezdetben vala, most és mindenkor és mindörökkön örökké. Amen.

#Ének.

Üdvözlégy világ Asszonya,
Mennyországnak királynéja,
Szűznek legszebb lilioma.
Hajnalnak fényes csillaga.

Üdvözlégy teljes malaszttal,
Fénylesz isteni világgal;
Asszonyunk! pártfogásoddal,
Segíts és védj oltalmaddal.

Isten téged elválasztott,
S öröktől anyául adott
Fiadnak, kivel alkotott
Embert és minden állatot.

Földet, tengert és egeket,
Téged jegyesének fölvett,
Szépséggel fölékesített,
Aki Ádámban nem vétett.

V. Az Ur választotta őt és főképen választotta el őt.
F. Az ő hajlékának lakosává tette őt.
V. Asszonyunk! támogasd könyörgésemet.
F. És kiáltásom jusson hozzád.

#Könyörögjünk.

Szentséges szűz Mária! mennyországnak királynéja, a mi urunk Jézus Krisztusnak anyja! ki senkit el nem hagysz és senkit meg nem utálsz. Tekints reám, Asszonyunk! kegyes szemeiddel és nyerd meg nekem a te szeretett szent fiadtól, a mi Urunk Jézus Krisztustól, minden bűneim bocsánatát, életem jobbítását, lelkemenek boldog kimúlását; hogy aki most, a te szent és makula nélkül való szeplőtelen fogantatásodról ájtatossan emlékezem, jövőben az örök boldogságnak jutalmát elnyerjem, az által, akit te, szent Szűz! e világra szültél! a mi urunk Jézus Krisztus által, ki az Átyával és Szentlélekkel egyetemben él és uralkodik mindörökké. Amen.

V. Asszonyunk! támogasd könyörgésemet.
F. És kiáltásom jusson hozzád.
V. Adjunk hálát az Urnak.
F. Az Urnak legyen hála!
V. A hivek lelkei, Isten irgalmasságából békességben nyugodjanak.
F. Amen.
