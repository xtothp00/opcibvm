Üdvözlégy Mária stb.

V. Asszonyunk! figyelmezz segítségemre.
F. Oltalmazz engem hatalmas ellenségim kezétől.
V. Dicsőség az Atyának és Fiunak és Szentléleknek stb.

#Ének.

Üdvözlégy bölcs szűz Mária!
Istennek fölszentelt háza:
Melynek van szép hét oszlopa,
Ékeskedő szép asztala.

A világ minden mocskától,
Ment voltál, nemünk átkától,
Nem születtél még anyádtól,
Már szent voltál a malaszttól.

Te élőknek kegyes Anyja!
Mennyeknek vagy nyílt kapuja.
Te Jákobnak uj csillaga,
S angyaloknak királynéja.

Te gonosznak megrontója,
Keresztények erős hada,
Légy evezők bátor partja,
S hozzád futóknak oltalma.

V. Ő teremtette őt a Szentlélekben.
F. És felmagasztalta őt minden művei fölött.
V. Asszonyunk! támogasd könyörgésemet.
F. És kiáltásom jusson hozzád.

#Könyörögjünk.

Szentséges szűz Mária, mennyországnak királynéja stb.
